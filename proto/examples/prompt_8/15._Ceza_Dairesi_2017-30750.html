<html><head><meta http-equiv="Content-Type" content="text/html; charset=UTF-8"></head> <body leftmargin="25" topmargin="20" font face="Verdana" size="2"><b><font face="Verdana" size="2">15. Ceza Dairesi         2017/30750 E.  ,  2018/2556 K.</font></b><ul><li style="font-family:Verdana;font-size:12;font-weight:bold"></li></ul><ul style="list-style-type: circle;font-family:Verdana;color:#104d96;font-size:12"></ul><br>
<b><font face="Verdana" size="2">"İçtihat Metni"</font></b><p align="justify"><font face="Verdana" size="2">MAHKEMESİ 	:Ağır Ceza Mahkemesi<br>SUÇ	: Nitelikli dolandırıcılık<br>HÜKÜM	: TCK'nın 158/1-f, 31/3, 62, 52 maddeleri gereğince 3 kez mahkumiyet<br><br>Nitelikli dolandırıcılık suçundan suça sürüklenen çocuğun mahkûmiyetine ilişkin hükümler suça sürüklenen çocuk ve müdafii tarafından temyiz edilmekle, dosya incelenerek gereği düşünüldü: <br>Kardeş ve teyze çocukları olup aynı evde yaşayan haklarındaki mahkûmiyet kararları kesinleştiği için temyiz dışı kalan sanıklar ile suça sürüklenen çocuğun internet üzerinden dolandırıcılık yapmaya karar verdikleri, temyiz dışı sanık ...'in www.sahibinden.com isimli siteye ... adını kullanarak üç ayrı tarihte üç ayrı cep telefonu numarası ile ilan verip, kendilerine  ait olmayan laptopların fotoğraflarını koyduğu, ikinci el laptop satış ilanlarını görerek arayan katılanlar ..., ... ve müşteki ...'e kendisini .... olarak tanıtıp, ilandaki özelliklere göre piyasa değerinin altında fiyat vermek suretiyle laptopların satışı konusunda katılanlar ile anlaştığı, ürün bedellerinin temyiz dışı sanık ... adına açılmış PTT  hesabına havale etmelerini söyleyerek katılan ...'in 700,00 TL, katılan ...'nın 700,00 TL ve şikayetçi ...' in 625,00 TL para göndermesini sağladığı, suça sürüklenen çocuk ...'in katılan ve müştekilere laptop yerine göndermeye karar verdikleri içerisinde kâğıt kitap ve benzer şeyler bulunan kolileri kargoya verdiği, temyiz dışı sanıklar ile suça sürüklenen çocuğun suçtan elde ettikleri haksız menfaati aralarında paylaştıkları olayda, nitelikli dolandırıcılık suçunun oluştuğuna yönelik kabulde ve uygulamada bir isabetsizlik görülmemiştir.<br>Bozma üzerine yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; suça sürüklenen çocuk ve müdafiinin yerinde görülmeyen temyiz itirazlarının reddiyle, hükümlerin ONANMASINA 12/04/2018 tarihinde oybirliği ile karar verildi.<br><br> <br><br><br><br>  </font></p></body></html>