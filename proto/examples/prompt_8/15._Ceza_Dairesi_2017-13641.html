<html><head><meta http-equiv="Content-Type" content="text/html; charset=UTF-8"></head> <body leftmargin="25" topmargin="20" font face="Verdana" size="2"><b><font face="Verdana" size="2">15. Ceza Dairesi         2017/13641 E.  ,  2020/1613 K.</font></b><ul><li style="font-family:Verdana;font-size:12;font-weight:bold"></li></ul><ul style="list-style-type: circle;font-family:Verdana;color:#104d96;font-size:12"></ul><br>
<b><font face="Verdana" size="2">"İçtihat Metni"</font></b><p align="justify"><font face="Verdana" size="2">MAHKEMESİ 	:Ağır Ceza Mahkemesi<br>SUÇ	: Nitelikli dolandırıcılık<br>HÜKÜM	:  Sanıklar hakkında nitelikli dolandırıcılık suçundan, TCK'nın  37/1 maddesi delaletiyle TCK'nın 158/1-f,son,52/2 ve 53 maddeleri uyarınca ayrı ayrı mahkumiyet<br><br>Nitelikli dolandırıcılık suçundan sanıkların mahkumiyetlerine ilişkin hükümler, sanıklar müdafileri ile sanıklar ..., ... ve ... tarafından  temyiz edilmekle dosya incelenerek gereği düşünüldü;<br>Katılan ...'un 03/07/2014 tarihli bankadaki blokeli paranın tarafına iadesine yönelik talebinin mahallinde değerlendirilmesi mümkün görülmüştür. <br>Sanıkların aynı eylem ve fikir birliği içinde hareket ederek katılanı dolandırmaya karar verdikleri, bu kapsamda suç tarihinde tespit edilemeyen şahıs tarafından katılanı cep telefonundan arayarak, Yapı Kredi Bankası Genel Müdürlüğü'nden aradığını, internet üzerinden dolandırıcılığa maruz kaldığını, bu işi düzelteceklerini bunun için Denizbank'a ait kart bilgilerini söylemesini istediği, katılanın bilgileri verdikten sonra cep telefonuna gelen kısa mesajları da görüştüğü şahsa söylediği, katılanın Denizbank Karabük Şubesi'ndeki hesabından sanık ...'ye ait Bankasya Şanlıurfa Şubesi'ndeki hesaba toplam 3.750 TL para aktarıldığı, söz konusu paranın 1.000 TL'sinin ATM cihazından sanık ... tarafından çekildiği, 680,00 TL'lik kısmı ile alışveriş yapıldığı, kalan 2.069,50 TL'nin banka tarafından bloke edildiği, yine katılanın aynı hesabından değişik GSM hatlarına toplam 1.880 TL mobil para transferi yaptıkları, ayrıca yine katılana ait hesaptan sanık ...'e ait kredi kartı hesabına da toplam 26.100 TL para aktarıldığı, dolandırıldığını anlayan katılanın suç duyurusunda bulunduğu, bu surette sanıkların iştirak halinde nitelikli dolandırıcılık suçunu işledikleri iddia ve kabul olunan somut olayda, <br>Sanık ...'un kısmi ikrar içeren savunmaları, sanıklar ..., ... ve ...'nın suçtan kurtulmaya yönelik soyut savunmaları, katılan beyanları, banka kayıtları, kamera görüntüleri, olay yakalama ve muhafaza alam tutanakları, sanıklar arasındaki cezaevi yazışmaları  ve dosya kapsamına göre; sanıkların üzerlerine atılı nitelikli dolandırıcılık suçunu işlediği gerekçesine dayanan mahkemenin kabulünde bir isabetsizlik görülmemiştir. <br>Yapılan yargılamaya, toplanıp karar yerinde gösterilen delillere, mahkemenin kovuşturma sonuçlarına uygun olarak oluşan kanaat ve takdirine, incelenen dosya kapsamına göre; sanıklar müdafileri ile sanıklar ..., ... ve ...'nın yerinde görülmeyen temyiz itirazlarının reddiyle, hükümlerin ONANMASINA, 06/02/2020 tarihinde oybirliğiyle karar verildi.<br><br></font></p></body></html>