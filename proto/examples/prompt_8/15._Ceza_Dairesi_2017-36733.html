<html><head><meta http-equiv="Content-Type" content="text/html; charset=UTF-8"></head> <body leftmargin="25" topmargin="20" font face="Verdana" size="2"><b><font face="Verdana" size="2">15. Ceza Dairesi         2017/36733 E.  ,  2017/29379 K.</font></b><ul><li style="font-family:Verdana;font-size:12;font-weight:bold"></li></ul><ul style="list-style-type: circle;font-family:Verdana;color:#104d96;font-size:12"></ul><br>
<b><font face="Verdana" size="2">"İçtihat Metni"</font></b><p align="justify"><font face="Verdana" size="2">MAHKEMESİ 	:Asliye Ceza Mahkemesi<br>SUÇ	: Dolandırıcılık <br>HÜKÜM	:  1-Sanık ... hakkında; TCK'nın 157/1, 62, 51.	maddeleri uyarınca <br>	2-Sanık ... hakkında; TCK'nın 157/1, 62, 53. maddeleri uyarınca mahkumiyet<br><br>Dolandırıcılık suçundan  sanıkların mahkumiyetine ilişkin  hükümler Sanık ..., sanık ... müdafii tarafından temyiz edilmekle, dosya incelenerek gereği düşünüldü:<br> Sanıkların  müştekiyi arayarak emniyet mensubu olduklarını söyleyerek, müştekinin kimlik bilgilerini ele geçiren şahıslar tarafından internet üzerinden dolandırıcılık yapıldığını,  bu şahısları yakalamak için bankadan para göndermesi gerektiğini söyledikleri müştekinin gerçek emniyet mensubu olduklarını düşünerek şahsın yönlendirmesi ile 11 ayrı işlemle 95 TL (toplamda 1045 TL)1kontör Tl yüklemesi yaptığının iddia edilmesi karşısında;sanığın eyleminin, hükümden sonra 02.12.2016 tarih ve 29906 sayılı Resmi Gazetede yayımlanarak aynı tarihte yürürlüğe giren 6763 sayılı Kanunun 14.maddesi ile değişik 5237 sayılı TCK'nın 158/1. maddesine eklenen (L) bendi kapsamında öngörülen nitelikli dolandırıcılık fiiline ilişkin delillerin takdirinin üst dereceli Ağır Ceza Mahkemesine ait olduğu gözetilerek görevsizlik kararı verilmesi gerektiği zorunluluğu;<br> Bozmayı gerektirmiş, Sanık ..., sanık ... müdafiinin temyiz itirazları bu itibarla yerinde görülmüş olduğundan hükümlerin bu sebepten dolayı 5320 sayılı Kanunun 8/1. maddesi gereğince uygulanması gereken 1412 sayılı CMUK’nın 321. maddesi uyarınca sair hususlar incelenmeksizin BOZULMASINA,  aynı Kanunun 326/son maddesi uyarınca ceza miktarı bakımından kazanılmış haklarının saklı tutulmasına, 27.12.2017 tarihinde oybirliğiyle karar verildi.<br><br><br><br><br><br><br><br>  </font></p></body></html>